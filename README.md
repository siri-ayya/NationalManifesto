# NationalManifesto

## ආගමික
- භික්ෂුන් වහන්සේලාට දේශපාලන තනතුරු (අමාත්‍ය, රාජ්‍ය අමාත්‍ය, ප්‍රාදේශීය සභා මන්ත්‍රී ආදී) දැරීම තහනම් කරනවා..කිසියම් පූජ්‍ය පක්ෂයේ අයෙකුට එවැනි තනතුරු දැරීමේ අවශ්‍යතාවක් ඇත්නම් නිසි ලෙස උපැවිදි වී ඒවාට සම්බන්ධ වීමට පූර්ණ නිදහස ඇත.

## දේශපාලනය 
- වාර්ගික හෝ ආගමික පදනමක් සහිත දේශපාලන පක්ෂ තහනම් කරනු ලැබේ. (ජාතික හෙළ උරුමය, ඉලංගෙයි තමිල් අරසු කට්චි, මුස්ලිම් කොන්ග්‍රසය ආදී )

- පාර්ලිමේන්තු මන්ත්‍රී ඇමති ධුර සඳහා විශ්‍රාම වැටුප්, පැමිණීමේ දීමනා සහ තීරුබදු රහිත වාහන ආදී දීමනා වහාම ක්‍රියාත්මක වන පරිදි අත්හිටුවනු ලැබේ. 

- පාර්ලිමේන්තු රැස්වීම් අන්තර්ජාලය ඔස්සේ පවත්වමින් පාර්ලිමේන්තුව දිනකට රැස්වීමට වැයවන අති විශාල මුදල් සම්භාරය ඉතිරි කර ගැනීමට කටයුතු කෙරෙනු ඇත.

- අනවශ්‍ය වියදමක් වී ඇති පළාත් සභා අහෝසි කරන අතර පක්ෂ ක්‍රමය අහෝසි කර පුද්ගල කේන්ද්‍රීය අළුත් දේශපාලන ක්‍රමයක් හඳුන්වා දෙනු ලැබේ. 

මෙම ක්‍රමය යටතේ පාර්ලිමේන්තු මැතිවරණ පැවැත්වීමේදී සෑම දිස්ත්‍රික්කයකින්ම තනි පුද්ගලයන්ට ස්වාධීන අපේක්ෂකයන් ලෙස පාර්ලිමේන්තු මන්ත්‍රී ධූර සඳහා තරඟ කළ හැකිය. මැතිවරණයේදී ලබා ගන්න ජන්ද ප්‍රමාණය මත සෑම දිස්ත්‍රික්කයකින්ම තිදෙනෙක් පාර්ලිමේන්තුවට තේරී පත්වේ.
මෙම ක්‍රමය යටතේ පාර්ලිමේන්තුවේ මුළු මන්ත්‍රී සංඛ්‍යාව 25 * 3 = 75 කි. මීට අමතරව ජාතික පදනම යටතේ කිසියම් ක්ෂේත්‍රයක අද්විතීය දක්ෂතා සහිත විද්වතුන් 24 දෙනෙකුට පාර්ලිමේන්තු මන්ත්‍රී ධූර හිමිවේ. එවිට මුළු මන්ත්‍රී ධූර සංඛ්‍යාව 100කි. මෙම මන්ත්‍රීවරු 100 දෙනා අතරින් අමාත්‍ය මණ්ඩලය සහ අග්‍රාමාත්‍යවරයා තෝරා පත් කරගනු ලැබේ.

අමාත්‍ය මණ්ඩලය:
  - ආරක්ෂක අමාත්‍ය - බුද්ධි අංශ, ත්‍රිවිධ හමුදා, පොලීසිය 
  - මුදල් සහ වෙළඳ කටයුතු - පාරිභෝගික කටයුතු අධිකාරිය, ප්‍රමිති කාර්යාංශය 
  - පරිසර - වනජීවී 
  - ක්‍රීඩා 
  - විදේශ කටයුතු 
  - රාජ්‍ය පරිපාලන සහ ස්වදේශ කටයුතු
  - ජනමාධ්‍ය 
  - අධ්‍යාපන
  - සෞඛ්‍ය
  - ප්‍රවාහන සහ මහාමාර්ග 
  - කර්මාන්ත - වාරිමාර්ග, වැවිලි, කෘෂිකර්ම, ධීවර, සංචාරක, සහ අනෙකුත් කර්මාන්ත 
  - නීතිය, සාමය සහ අධිකරණ - කම්කරු 
  - ආගමික සහ සංස්කෘතික
  - අත්‍යවශ්‍ය සේවා - ජලසම්පාදන, විදුලිබල සහ බලශක්ති
  - සංවර්ධන - ඉඩම්, නාගරික සංවර්ධන, තාක්ෂණ, වරාය, ගුවන්තොටුපොළ

## රාජ්‍ය සේවය
- රජයේ රැකියාවල ඉන්න අයගෙන් අතිරික්තය  මාසෙක පඩි දීලා අස් කරලා දානවා.. මෙමඟින් රාජ්‍ය සේවකයන්ට වැඩි වැටුපක් ලබා දීමට හැකි වන අතර ගුණාත්මක මානව සම්පත් රාජ්‍ය සේවය කෙරෙහි ආකර්ෂණය කර ගැනීමට හැකියාව ලැබේ.

- පොලිස් දෙපාර්තමේන්තුවේ බඳවා ගැනීමේ සහ පුහුණු කිරීමේ පටිපාටිය වෙනස් කරනවා..පොලීසියට අළුත් නිල ඇඳුමක් සහ සම්ප්‍රදායන් හඳුන්වල දෙනවා

- රාජ්‍ය සේවය විමධ්‍යගත කිරීම තුළින් රටේ ඕනෑම ප්‍රදේශයක ජීවත් වන පුරවැසියෙකුට පහසුවෙන් රාජ්‍ය සේවාවන්ට ප්‍රවේශය ලබා දෙනවා

- ජන්ද නාම ලේඛනය පරිගණකගත කර, පුරවැසියන්ට ජංගම මෘදුකාංගයක් ඔස්සේ අවශ්‍ය සහතික, ලියකියවිලි ලබා ගැනීමට සලස්වනවා. මෙම පද්ධතිය මඟින් ඕනෑම ව්‍යාපාර ගිණුමකට තම රැකියා අයදුම්කරුවන්ගේ පොලිස් වාර්තා, ග්‍රාම නිලධාරී සහතික පහසුවෙන් ලබා ගත හැකිය.

- රාජ්‍ය ආයතන වෙත කලින් කලට බුද්ධි අංශ නිලධාරීන් පත් කොට දුෂණ වංචා පිළිබඳව සොයා බැලීමට කටයුතු කරන අතර ඒවායින් සොයාගන්නා වැරදිකරුවන්ට එරෙහිව උපරිම නීතිමය ක්‍රියාමාර්ග ගනු ලැබේ.

- මෙතෙක් කල් ජනාධිපති සතුව පැවති අධිකරණ සඳහා පත් කිරීමේ බලය, ස්වාධීන අධිකරණ කොමිෂන් සභාවකට පැවරේ

- රාජ්‍ය සේවා වෙබ් අඩවි නිර්මාණය කිරීමේදී අනුගමනය කළ යුතු නිර්දේශ පද්ධතියක් හඳුන්වා දෙනු ලැබේ. (උදා: වෙබ් අඩවි පරිශීලක අතුරුමුහුණත් විවිධ තිර ප්‍රමාණ වලට අනුවර්තනය විය යුතු බව ආදිය)

## ආර්ථිකය
- දඹුල්ල ආර්ථික මධ්‍යස්ථානය, අනෙකුත් ආර්ථික මධ්‍යස්ථාන සහ ධීවර මධ්‍යස්ථාන සඳහා ශීතාගාර පහසුකම් ලබා දෙනවා.
දඹුල්ල, කැප්පෙටිපොල, වැලිසර, නාරාහේන්පිට, අම්පාර, කිලිනොච්චි, පිළියන්දල, රත්මලාන, මීගොඩ, වේයන්ගොඩ, කුරුඳුවත්ත, නුවරඑළිය, තඹුත්තේගම

- අළුත් තාක්ෂනය භාවිතයෙන් අඩු සම්පත් ප්‍රමාණයකින් අපනයනය සඳහා මල්, එළවලු, පලතුරු වගා කිරීමට රට පුරා රාජ්‍ය ගොවිපල පිහිටවනවා. 

- Paypal, stripe පහසුකම් ලංකාවට හඳුන්වා දෙනවා

- රාජ්‍ය හෝ විදේශ ණය ලබා ගැනීම නියාමනය කිරීම සඳහා ආර්ථික විද්වතුන්ගෙන් සමන්විත ස්වාධීන කොමිෂන් සභාවක් ස්ථාපිත කෙරේ.

- ගෘහ සේවිකාවන් ලෙස විදේශ සේවයට යාම රටට අපකීර්තියක් මෙන්ම පවුල් විසිර යාමට ද තුඩුදෙන හේතුවක් වී ඇති බැවින් ඔවුන් සඳහා මෙරට තුලම රැකියා අවස්ථා නිර්මාණය කිරීමට කටයුතු කෙරේ.

## විදේශ සබඳතා
- සිරිමාවෝ යුගයේ හඳුන්වා දුන් නොබැඳි විදේශ ප්‍රතිපත්තිය යළි ක්‍රියාවට නැංවීමට කටයුතු කෙරේ.

## අධ්‍යාපනය 
- සියළුම පාසල් මධ්‍යම රජය යටතට පවරා ගෙන සංවර්ධනය කරනු ලැබේ.

- පාසල් සිසුන්ට පහරදීම, අසභ්‍ය වචනයෙන් බැනවැදීම, මානසික හිංසනයට ලක්කිරීම තහනම් කරන අතර ඒ වෙනුවට වරදේ ස්වභාවය මත පන්ති තහනම් කිරීම, උපදේශන සේවාවන්ට යොමු කිරීම වැනි ඵලදායී විනය ක්‍රියාමාර්ග ගැනීමට අවසර දෙනු ලැබේ.

- 6 ශ්‍රේණියේ සිට සෑම සිසුවෙකුටම විද්‍යා ගණිත විෂය ධාරාවන් හැකිතාක් සිංහල ඉංග්‍රීසි භාෂා දෙකෙන්ම උගැන්වීමට කටයුතු සම්පාදනය කරනවා

- 6 ශ්‍රේණියේ සිට ඉහල පන්ති සඳහා විෂය නිර්දේශය සහ පෙළපොත් අඩංගු දේශීයව නිෂ්පාදිත විශේෂයෙන් සකස් කරන ලද ටැබ්ලට් පරිගණක ලබාදෙනවා.. මෙමඟින් පාසල් සිසුන්ගේ පොත් බෑගයේ බර අඩු කිරීමටත්, අවශ්‍ය පරිදි ඉහළ ශ්‍රේණිවල විෂය කරුණ පරිශීලන්ලය කිරීමටත් බලාපොරොත්තු වෙනවා..

- සිසුවෙකුට අවශ්‍ය නම් ඉහළ ශ්‍රේණිවල විභාග සඳහා පෙනී සිට නියමිත පන්ති අනුපිලිවෙල මඟහරිමින් පාසල් අධ්‍යාපනය ලැබිය හැකිවන පරිදි පාසල් අධ්‍යාපනය සංශෝධනය කෙරේ.

- සිසුවකුගේ පාසල් කාලය අවුරුදු 17න් අවසන් වන පරිදි සහ ප්‍රථම උපාධිය අවුරුදු 21න් ලබා ගත හැකි වන පරිදි අධ්‍යාපන ක්‍රමය සංශෝධනය කරනවා..

- අ. පො. ස (සා. පෙ) විභාගය අවලංගු කර වෘත්තීය විෂය ධාරා සහ ඒ තුළින් උපාධි මට්ටමේ වෘත්තීය පුහුණු ආයතන පාඨමාලා වෙත ඍජු ප්‍රවේශය ලබා දෙනවා..

- සෑම ප්‍රථම උපාධි පාඨමාලාවක් සඳහාම විකල්ප දුරස්ථ අද්‍යාපන පහසුකම් ලබා දෙනවා..මේ අනුව දුරස්ථ අධ්‍යාපනයේ නිරත වන සිසුන්ට තම අධ්‍යයන කටයුතු නිවසේ සිට කරගෙන යා හැකි වන අතර ප්‍රයෝගික ක්‍රියාකාරකම් සඳහා පමණක් විශ්වවිද්‍යාලයට පැමිණීමට සිදුවෙනවා...මෙමඟින් වැඩි සිසුන් පිරිසකට අමතර පිරිවැයකින් තොරව රාජ්‍ය උසස් අද්‍යාපනය ලැබීමට ඉඩ සැලසෙනවා

- විශ්වවිද්‍යාල ආචාර්යවරුන් විසින් තෘප්ත කළ යුතු අවම ඉගෙනුම් ඉගැන්වීම් පරිසාධන මට්ටම් නියාමනය සඳහා ක්‍රමවේදයක් සකස් කරනු ලැබේ.

- විශ්වවිද්‍යාල විභාග වළ ලකුණු කළ පිළිතුරු පත්‍ර සහ ලකුණු දීමේ පටිපාටිය සෑම විභාගයක් අවසානයේදීම සිසුන්ට ලබා දිය යුතු බවට නව නීතී ගෙන එනු ලැබේ.

- සෑම සිසුවෙකුම මුදල් ගෙවා සහභාගී විය යුතු පෙර පාසල් සකල්පය, නිදහස් අධ්‍යාපන ප්‍රතිපත්තිය උල්ලංඝනය කිරීමක් බැවින්, තෝරගත් පෙර පාසල් රජය යටතට පවරා ගෙන නොමිලේ අධ්‍යාපනය ලැබීමට ඉඩ සලසා දෙනු ලැබේ.

- පාසලේ පුර්ව අවසරය මත සිසුන්ට නිවසේ සිට මාර්ගගත අධ්‍යාපනයේ ලැබීමට අවකාශ සලසා දෙනු ලැබේ.

- පාසල් විෂය නිර්දේශය සඳහා නව විෂයයන් ඇතුලත් කොට පවතින විෂයයන් සංශෝධනය කෙරේ.

- පන්තිවල විභාග වල ලකුණු සහ ස්ථානය ප්‍රකාශ කිරීම අවලංගු කරන අතර විෂය විභාග වළ පිළිතුරු සපයා ඇති ආකාරය මත පදනම්ව ප්‍රතිපෝෂණ සඳහා සිසුන් යොමු කරනු ලැබේ.

- 6 ශ්‍රේණියේ සිට 11 ශ්‍රේණිය දක්වා අනිවාර්ය විෂයන්:
  - ඉතිහාසය
  - සිංහල භාෂාව සහ සාහිත්‍යය
  - ඉංග්‍රීසි
  - ගණිතය
  - විද්‍යාව
  - තොරතුරු තාක්ෂනය (ක්‍රමලේඛනය ඇතුළත් ව)

- අභිමත විෂයයන්:
  - සිංහල භාෂාව (දෙවන බස)
  - දෙමළ භාෂාව(දෙවන බස)
  - සෞඛ්‍ය සහ ශාරීරික අධ්‍යාපනය
  - ආගම(සියළුම ආගම්)
  - සෞන්දර්ය විෂයයන්
  - ජීවන නිපුනතා සහ පුරවැසි අධ්‍යනය - නීතිය, මූල්‍ය විනය, සාරධර්ම, රාජ්‍ය පාලනය 

## නීතිය 
- පාස්කු ප්‍රහාරය පිළිබඳ පරීක්ෂණ නැවත ආරම්භ කර ඊට සම්බන්ධ පිරිස් වලට උපරිම දඬුවම් ලබා දෙනු ඇත.

- බැඳුම්කර වංචා පිළිබඳ පරීක්ෂණ  පවත්වා වැරදිකරුවන්ට දඬුවම් ලබා දී ඔවුන්ගෙන් අලාභය ද අය කරගනු ලැබේ.. බැඳුම්කර වංචා කිහිපයක් 2009,2015 සහ 2016 වර්ෂවලදී සිදුවී ඇති අතර ඒවාට සම්බන්ධ පිරිස් සොයා අලාභ පියවගනීමටත්, දඬුවම් ලබා දීමටත් කටයුතු කරනු ඇත.

- 2020දී සිදු වූ සීනි බදු වංචාව සඳහා වගකිවයුත්තන්ට එරෙහිව නීතිය ක්‍රියාත්මක කෙරේ.

- පක්ෂග්‍රහීව කටයුතු කරන අධිකරණ විනිසුරුවරුන්ට දැඩි දඬුවම් හඳුන්වා දෙනවා (වසර 25කට ප්‍රජා අයිතිය අහෝසි කිරීම, සදාකාලිකව රාජ්‍ය සේවයේ කිසිම කටයුත්තකට සම්බන්ධ විය නොහැකි වීම ආදී )

- ප්‍රමිති ආයතනයෙන් නිකුත් කර තිබෙන සියලු ප්‍රමිති සහතික නැවත විමර්ශණය කරන අතර එහි වැරදි වලට සම්බන්ධ සියලු දෙනාටම එරෙහිව උපරිම නීතිමය පියවර ගනු ලැබේ.

- රේගුව ගුවන්තොටුපල ආදී ස්‌ථානවල cctv කැමරා සවි කර ඒවා අධීක්ෂණය මධ්‍යම බුද්ධි අංශය යටතට පත් කරනු ඇත.

- සත්ව අයිතිවාසිකම් සුරැකීම සඳහා වන සත්ව සුභසාධන පනත සම්මත කරනු ලැබේ.

- ගව ඝාතනය සම්පුර්ණයෙන් තහනම් කිරීමට පියවර ගන්නා අතර අවශ්‍ය මාංශ විදේශයන්ගෙන් ආනයනය කිරීමට පියවර ගන්නවා.

- 2021 සිදු වූ ගෑස් සංයුතිය වෙනස් කිරීම නිසා ඇති වූ පුද්ගල මරණ සහ දේපල හානි වලට වගකිවයුතු පුද්ගලයන්ට එරෙහිව දැඩි නීතිමය ක්‍රියාමාර්ග ගැනීම සහ අගතියට පත් පාර්ශ්වයන්ට රුපියල් මිලියන 5  බැගින් වන්දි ලබා දීම ට කටයුතු කරනු ලැබේ.

- පොලිස් නිලධාරීන් වෙත පනවා ඇති අමනෝඥ චක්‍රලේඛ, රෙගුලාසි අහෝසි කිරීමට පියවර ගනු ලැබේ

- පොලිස් නිලධාරීන්ට කොස්තාපල් තනතුරේ සිට ඉහලට යා හැකි වන පරිදි, පවතින රෙගුලාසි සංශෝධනය කෙරේ.

- මරණ දඬුවම සහ ජීවිතාන්තය තෙක් සිරදඬුවම අහෝසි කොට උපරිම සිර දඬුවම් ප්‍රමාණය වසර 50ක්‌ වන පරිදි නීතී සංශෝධනය කෙරේ.

- බන්ධනාගාර සිරකරුවන් රජයේ ව්‍යාපෘති සඳහා ශ්‍රම දායකත්වය ලබා දීමට යොදා ගැනෙන අතර ඒ වෙනුවෙන් ඔවුන්ට දීමනාවක් ද ගෙවීමට කටයුතු කරනු ලැබේ. සුදුසු සිරකරුවන් වෙත දැඩි අධීක්ෂණය යටතේ පරිගණක සහ අන්තර්ජාල භාවිතයෙන් විදේශ විනිමය ඉපයීමට යොමු කරනු ලැබේ..

## යටිතල පහසුකම් 
- ඉන්දියාව ආදර්ශයට ගනිමින් කල් පවතින අමුද්‍රව්‍ය භාවිතයෙන් මාර්ග පද්ධතිය සංවර්ධනය කරනවා

- ජපාන ආධාර යටතේ කොළඹ සහ තදාසන්න නගර සඳහා monorail system හඳුන්වා දෙනවා

- රාජ්‍ය සහ පෞද්ගලික බස් රථ වල ගාස්තු ගෙවීම සඳහා ඉලෙක්ට්‍රොනික් කාඩ්පත් සහ ජංගම මෘදුකාංග ක්‍රමවේදයක් හඳුන්වා දෙනවා.. මෙම කාඩ්පත online හෝ ජංගම දුරකථනය මඟින් top up කර ගැනීමේ හැකියාව පවතිනවා... කාඩ්පත/ජංගම දුරකථනය උපකරණයට ලං කළ විට ගිණුමෙන් ගාස්තු අයවී බස් හිමියාගේ ගිණුමට බැර වෙනවා...

- සියළුම බස් නැවතුම් ස්ථාන නිසි ලෙස නාමකරණය කොට පරිගණකගත කිරීමට පියවර ගන්නවා

## සෞඛ්‍ය 
- ශ්‍රී ලංකාව තුළ අලෙවි වන සෑම නිෂ්පාදනයකම අඩංගු සීනි සහ මේදය ප්‍රමාණය පිළිබඳව සඳහන් විය යුතු බවට නීතී ගේන එනවා

- සේනක බිබිලේ ඖෂධ ප්‍රතිපත්තිය ප්‍රයෝගිකව ක්‍රියාවට නැංවීමට කටයුතු කරනවා.

## පරිසරය
- වනෝද්‍යාන ආශ්‍රිතව මිනිස් ජනාවාස, වගාවන් ආදිය ඉවත් කර සුදුසු ස්ථානවල ඔවුන්ට වාසස්ථාන ලබා දෙනවා.. වනෝද්‍යාන වල භූමි ප්‍රමාණය පුළුල් කරනවා..

- වනෝද්‍යාන සීමා මායිම් නිර්ණය කළ පසු ඒම සීමාව වටා අලි වැට සහ තල් වැටක් ඉදිකරනවා..

## සංස්කෘතික 
- සිංහල භාෂාව සහ තාක්ෂනය පිළිබඳව කෙරෙන පර්යේෂණ දිරි ගන්වනවා 
